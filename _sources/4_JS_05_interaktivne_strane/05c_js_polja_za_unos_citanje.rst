Поља за унос података
=====================

У претходним лекцијама смо видели како могу да се унесу подаци помоћу *JavaScript* функције ``prompt`` којом можете да унесете једну вредност путем дијалога. *HTML* језик омогућава да у веб страну поставимо разне *HTML* елементе за прихватање података. Најопштији и вероватно најчешће коришћени елемент је поље за унос, које се обележава тагом ``<input>``.

Елемент ``<input>`` омогућава да се у њега унесе неки податак као што је текст, датум, број и слично. Сваки елемент ``<input>`` има атрибут ``type`` који описује какав податак у њега може да се унесе (нпр. ``text``, ``date``, ``number``). Неки типови поља за унос имају додатне атрибуте, помоћу којих се може додатно ограничити вредност улазног податка коју је могуће унети. На пример, поље за унос бројева нам омогућава да дефинишемо минималну и максималу вредност која се може унети у њега. Поред атрибута ``type`` елемент ``<input>`` има и атрибут ``id`` како би му се лакше приступало помоћу *JavaScript* кода.

Елемент ``<label>`` представља текст који описује шта треба унети у поље за унос. Елементи овог типа имају атрибут ``for``, који садржи вредност имена (атрибут ``name`` у пољу за унос) поља за унос на ког се односи. Овај елемент није само текст. Када кликнете на овај елемент, фокус ће се поставити на поље за које је везан, тако да можете да почнете да уносите податак.

У следећем примеру можете да испробате четири поља за унос података:

.. activecode:: polja_za_unos_html
    :language: html
    :nocodelens:
    
    <!DOCTYPE html>
    <html>
      <head>
      </head>
      <body>
        <label for="ime">Име:</label><br>
        <input type="text" id="ime" name="ime"><br>
        
        <label for="prezime">Презиме:</label><br>
        <input type="text" id="prezime" name="prezime"><br>
        
        <label for="ocena">Оцена (између 1 и 5):</label><br>
        <input type="number" id="ocena" name="ocena" min="1" max="5"><br>
        
        <label for="datum">Датум уноса:</label><br>
        <input type="date" id="datum" name="datum"><br>
      </body>
    </html>

Свако поље има своју ознаку (лабелу) која га референцира путем атрибута ``for``. Осим тога, свако поље за унос има и тип (атрибут ``type``), којим се задаје врста сдаржаја. Иза сваке лабеле и поља за унос се налази по један *HTML* елемент ``<br>``. Тиме се обезбеђује да се свака лабела и свако поље постави у нови ред. Покрените (ако већ нисте) претходни *HTML* кôд кликом на дугме да бисте видели и испробали поља за унос текста.

|

Као што можете да приметите, језик *HTML* нам омогућава да направимо и сложеније корисничке интерфејсе за унос података. Језик *HTML* нам омогућава да поставимо различите елементе за унос података. О овим елементима можете научити више на страни `типови улазних поља <https://www.w3schools.com/html/html_form_input_types.asp>`_ сајта *w3schools*. Поред једноставних поља за унос текста, можете да користите поља за потврду (енгл. *checkbox*), радио дугмад, више линијске текстове (енгл. *text area*) и слично.

Пошто сви елементи имају свој идентификатор, можемо их лоцирати помоћу методе ``querySelector``, која ће вратити *JavaScript* објекат који представља то поље за унос. Враћени објекти имају поље ``value`` које садржи вредност која је унета у поље за унос текста.

Претходни пример можемо да допунимо једним дугметом и следећим *JavaScript* кôдом, тако да се кликом на дугме испусују сви унети подаци. Функција ``prikaz`` проналази поља за унос, чита им вредности и приказује поруку да је ученик добио оцену датог дана.

.. activecode:: polja_za_unos_html_js
    :language: html
    :nocodelens:

    <!DOCTYPE html>
    <html>
      <head>
      <script>
        function prikaz() {
            let ime = document.querySelector(`#ime`).value;
            let prezime = document.querySelector(`#prezime`).value;
            let ocena = document.querySelector(`#ocena`).value;
            let datum = document.querySelector(`#datum`).value;
            alert(`${ime} ${prezime} је дана ${datum} добио оцену ${ocena}`);
        }
      </script>

      </head>
      <body>
        <label for="ime">Име:</label><br>
        <input type="text" id="ime" name="ime"><br>
        
        <label for="prezime">Презиме:</label><br>
        <input type="text" id="prezime" name="prezime"><br>
        
        <label for="ocena">Оцена (између 1 и 5):</label><br>
        <input type="number" id="ocena" name="ocena" min="1" max="5"><br>
        
        <label for="datum">Датум уноса:</label><br>
        <input type="date" id="datum" name="datum"><br>
        
        <br>
        <button onclick="prikaz()">Потврди</button>
      </body>
    </html>

.. comment

    Провера ваљаности (валидација)
    ------------------------------

    Језик *HTML* (тачније, верзија *HTML5*) омогућава и проверу ваљаности, односно валидацију унетих података. Да бисмо користили валидацију, најпре је потребно да све елементе за унос података окружимо таговима ``<form>`` ... ``</form>``, то јест да те елементе сместимо у формулар. Након тога, валидација се постиже додавањем одређених атрибута појединим пољима за унос и другим елементима. На пример:

    - додавањем атрибута ``required`` (без вредности) дефинишемо да поље мора да буде попуњено да би подаци били прихваћени као ваљани.
    - додавањем атрибута ``minlength`` и ``maxlength`` дефинишемо најмању, односно највећу дозвољену дужину унетог текста
    - додавањем атрибута ``min`` и ``max`` задајемо најмању, односно највећу бројчану вредност (користе се када је ``type="number"``)

    Постоје и други атрибути за наметање додатних ограничења за унете податке ради њиховог прихватања.


Задатак – читање форме
''''''''''''''''''''''

Направите веб страну у којој се налазе поља за унос текста из претходног примера и једно дугме. Када се притисне дугме, потребно је позвати функцију која ће прочитати вредности које су унете у ова поља и приказати поруку као у претходном примеру.
Уколико користите *Twitter Bootstrap*, имате могућност да лакше стилизујете поља за унос података. Помоћу библиотеке *Twitter Bootstrap* можете да окружите ознаку и поље за унос текста блоком који има класу ``form-group`` и у њега ставите елементе ``<label>`` и ``<input>``, без потребе да их одвајате елементом ``<br>``:

.. code-block:: html

    <div class="form-group">
       <label for="ime">Име:</label>
       <input type="text" id="ime" name="ime" class="form-control"/>
    </div>

На поља за унос је потребно поставити класу ``form-control`` како би се применио *Bootstrap* стил. *Bootstrap* има велики број класа којима можете стилизовати оваква поља.

На сајту *W3schools* можете наћи више информација 
`о стилизовању поља за унос <https://www.w3schools.com/bootstrap4/bootstrap_forms_inputs.asp>`_ помоћу библиотеке *Twitter Bootstrap*.

Пример промена величине слике
'''''''''''''''''''''''''''''

Потребно је направити веб страну у којој ће се налазити слика (тј. елемент <img>) са идентификатором слика: 

.. code-block:: html

    <img id="slika" src="…" alt="s"/>

Потребно је направити интерфејс у коме корисник може да у два поља за унос унесе димензије слике коју жели а онда притиском на дугме је потребно поставити димензије слике. Потребно је направити интерфејс помоћу следећег HTML кода.

.. code-block:: html

    <div class="form-group">
       <label for="height">Висина:</label>
       <input type="numeric" id="height" name="height" class="form-control" />
    </div>
    
    <div class="form-group">
       <label for="width">Ширина:</label>
       <input type="numeric" id="width" name="width" class="form-control" />
    </div>
    

    <button type="button" class="btn btn-primary" onclick="promeni(this)">Промени величину</button>

JavaScript функција која се позива када се притисне дугме и која мења величину слике је приказана у следећем примеру:

.. code-block:: javascript

    function uvecaj(dugme) {

      let sirina = document.querySelector(`#width`).value;
      let visina = document.querySelector(`#height`).value;

      let slika = document.querySelector(`img#slika`);
      slika.width = sirina;
      slika.height = visina;
    }

Задатак
'''''''

Направите веб страну у којој ће бити постављена слика, два поља за унос и дугме које ће променити величину слике помоћу овакве функције.
