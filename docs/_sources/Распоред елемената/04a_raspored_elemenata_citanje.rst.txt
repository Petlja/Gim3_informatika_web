Распоред елемената
==================

Стилизовање елемената стране и дефинисање њиховог изгледа је само један део веб дизајна. Други битан задатак је распоређивање елемената на страни.

На следећој је пример једне стране Википедије, која је подељена на области у које се постављају елементи.

.. image:: ../../_images/css/wiki_elementi.png
    :width: 624px
    :align: center

Са леве стране врху стране се налази заглавље (енгл. header) у коме се налази лого и наслов сајта, испод кога се налази навигација са најбитнијим линковима. Са десне стране се на врху налази трака са линковима који ће се приказивати на свим странама, испод која се налази блок елемената са табовима и текстом за претрагу сајта. 

У садржају стране се налази блок са кратким описом сјата испог кога се налазе два блока са препорученим чанцима и недавним догађајима. Ово су делови стране и потребан нам је некакав HTML елемент 

За поделу стране на делове се користи посебан HTML елемент који се назива <div> елемент (енгл. divide). Свака област је представљена једним <div> елементом који уобичајено садржи неку класу која дефинише како га треба приказати. Постоје и специјални елементи који су веома слични елементу <div> а случе да означе да је то област у којој се налазе наслов сајта (елемент <header>), подножје сајта (елемент <footer>), област навигације (елемент <nav>).

У следећем примеру је приказана веома упрошћена структура HTML документ који је подељен на секције приказане на претходној слици:

.. code-block:: html

    <div class="left">
        <heading>Википедија – слободна енциклопедија</heading>
        <nav>Линкови за навигацију са леве стране</nav>
    </div>
    <div class="content">
        <nav>Линкови за навигацију на врху</nav>
        <div class="top">Картице и претрага</div>
        <div class="full">Добродошли</div>
        <div class="left">Случајни чланци</div>
        <div class="right">Недавни догађаји</div>
    </div>

Сада је потребно дефинисати позиције и ширине елемената помоћу класа које су им додељене. Један упрошћени пример CSS стилова који се могу применити на оваквом HTML документу је приказан у следећем листингу:

.. code-block:: css

    div { float:left;}
    .left {  width: 25%;  }
    .content {  width: 75%;  }

    .content div.left {  width: 50%;  }
    .content div.right {  width: 50%;  }

Овај HTML и CSS садржај унесемо у https://jsbin.com?html,css,output сајт добили бисмо следећи резултат:
 
Помоћу својстава float:left и width смо распоредили HTML елементе као што би било очекивано на основу примера Википедија сајта. Сада је потребно само да применимо претходна знања и попунимо садржај елемената како бисмо добили изглед са слике.

У наредним секцијама ћемо научити више о овим својствима.

Леви ток
--------

У једној од претходних секција о димензијама елемената смо се упознали са block и inline елементима. Подразумевано понашање block елемената као што је елемент <div> је да заузме пуну ширину која му је на располагању тако да остали елементи не могу да се нађу у истој линији. Овакво подразумевано понашање је карактеристика блок елемената као што су <div>, <p>, <ul>, <ol> или <li>. 

У неким случајевима као што је приказано у претходном примеру, желимо да се блокови не поставе у нову линију него да се први постави уз крајњу леву ивицу, следећи уз њега својом левом ивицом и ткао даље док год има места у тренутној линији.

.. code-block:: html

    <div class="col">
        Први блок који ће се поставити на крајњој левој ивици.
    </div>
    <div class="col">
        Други блок који ће поставити своју леву ивицу на претходни блок.
    </div>
    <div class="col">
        Трећи блок који ће поставити своју леву ивицу на претходни блок.
    </div>
    <div class="col">
        Четврти блок који би требало да постави своју леву ивицу на претходни блок.
    </div>
    <div class="col">
        Пети блок који ће поставити своју леву ивицу на претходни блок.
    </div>

Ми можемо да променимо понашање елемената <div> и дамо им инструкције да се „залепи“ уз неки елемент на левој страни ако има места помоћу својства float:left.  Ако блокови имају и неку ограничену ширину, они ће се постављати уз леву ивицу претходног елемента ако има довољно места на страни.

Дефинишимо својства float:left и ширину блоковима из претходног примера:

.. code-block:: css

    .col {
      float: left;
      width: 30%;
    }

Потребно је експлицитно дефинисати ширину ових елемената како би их спречили да заузму сав могући простор, иначе својство float:left нема ефекта пошто наредни елемент нема места да се постави уз претходни. Као резултат ових стилова бисмо добили распоред који је приказан на десној страни слике:
